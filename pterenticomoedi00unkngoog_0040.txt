4 VITA TERENTII.

(2) Scripsit comoedias sex, ex quibus primam Andriam cum
aedilibus daret, iussus ante Caecilio recitare ad cenantem cum
uenisset, dictus est initium quidem fabulae ‚ quod erat contemp-
tiore uestitu, subsellio iuxta lectulum residens legisse, post

5 paucos uero uersus inuitatus ut adcumberet cenasse una ‚ deinde
cetera percurrisse non sine magna Caecilii admiratione. Et
hanc autem et quinque reliquas aequaliter populo probauit.
Quamuis Volcatius de enumeratione omnium ita scribat:

Sumatur ex his Hecyra sexta fabula.

10 Eunuchus quidem bis . . acta est meruitque pretium, quantum
nulla antea cuiusquam comoedia ‚ uidelicet octo milia nummum:
propterea summa quoque titulo ascribitur. Nam Adelphorum
prinprium Varro etiam praefert principio Menandri.

Non obscura fama est adiutum Terentium ιη scriptis a Lae-

15 lio et Scipione3 eamque ipse auxit: numquam enim nisi leuiter
se tutari conatur, ut ιη prologo Adelphorum:

Nam quod isti dicunt maliuoli, homines nobilis
Hunc adiutare adsidueque una scribere:
Quod illi maledictum uemens esse existumant,

20 Eam laudem hic ducit maxumam , quom illis placet,
Qui uobis uniuorsis et populo placent:
Quorum opera in bello , in otio ‚ in negotio
Suo quisque tempore usust sine superbia.

Videtur autem se leuius defendisse, quia sciebat Laelio et Sci·
25 pioni non ingratam esse hanc opinionem: quae tamen magis et
(3) usque ad posteriora tempora ualuit. C. Memmius in oratione

pro se ait (Ρ. AfricanuS, qui a Terentio personam mutuatus quae

domi luserat ipse nomine illius in scenam detulit'. Nepos auc-
tore certo comperisse se ait, C. Laelium quondam in Puteolano
30 calendis Martiis admonitum ab uxore , temperius ut discumberet,
petisse ab ea ne interpellaretur: serius tandem ingressum tricli-
nium dixisse nonsaepe in scribendo magis successisse sibi:

deinde rogatum ut scripta illa proferret pronuntiasse uersus , qu=
sunt in Heautontimorumeno:

35 Satis pol proterue me Syri promissa huc induxerunt.
(4) Santra Terentium existimat, si modo in scribendo adiutoribus
indiguerit, non tam Scipione et laelio uti notuisse, qui tunc

 

